# 22: Elektrokjemisk likevekt

Det elektrokjemiske potensialet er en generalisering av det kjemiske potensialet som tar hensyn til ladde molekyler, som er nyttig i situasjoner der partiklene drives både av kjemiske interaksjoner og elektriske felt, for eksempel i syre-base-reaksjoner eller redoksreaksjoner. **Elektrokjemisk potensial** er hovedeksempelet på hvordan et **ekstra energiledd** kan legges til i de fundamentale ligningene, og hvordan man tar hensyn til energier og potensialer som avhenger av rom.

**Halvcellepotensialer** og **Nernsts ligning** innføres som en introduksjon til elektrokjemi. **Elektrokjemi** beskriver hvordan ioner beveger seg fra ett medium til et annet, batterier, og hvordan ioner binder seg til overflater.

## Nernst ligning

Nernst ligning beskriver hvordan ionene fordeler seg som funksjon av det elektrostatiske potensialet fra omgivelsene.

$$
c(x_2) = c(x_1)\exp\left\{\frac{-ze[\psi(x_2)-\psi(x_1)]}{k_BT} \right\}
$$

Der $c(x)$ er konsentrasjonen til $x$, $z$ er antall ladninger per ion, $e$ er protonladninga og $\psi(x)$ er det elektrostatiske potensialet følt av et ion pga omgivelsene.
